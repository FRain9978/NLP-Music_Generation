（生）河东旧族，柳氏名门最。论星宿，连张带鬼。儿叶到寒儒，受雨打风吹。谩说书中能富贵，颜如玉，和黄金哪里？贫薄把人灰，且养就这浩然之气。
（生）虽则俺改名换字，俏魂儿未卜先知？定佳期盼然煞蟾宫桂，柳梦梅不卖查梨。还则怕嫦娥妒色花颓气。等的俺梅子酸心柳皱眉，浑如醉。无萤凿遍了邻家壁，甚东墙不许人窥。有一日春光暗度黄金柳，雪意冲开了白玉梅，那时节走马在章台内丝儿翠，笼定个百花魁。